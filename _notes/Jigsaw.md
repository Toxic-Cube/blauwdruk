---
title: Jigsaw
state: publish
tags: groepswerk
toc: true
---

Jigsaw is het Engelse woord voor een legpuzzel. Het centrale concept is dat elke leerling in een groepje een deel van de leerstof verwerkt (een puzzelstukje). Vervolgens leggen de leerlingen hun kennis uit aan elkaar. Ze leggen met andere woorden in groep hun kennis samen om zo allemaal tot een mooi geheel te komen.

Jigsaw is uitermate geschikt om te werken rond diversiteit. Onderzoek suggereert dat deze coöperatieve werkvorm de kloof tussen leerlingen met verschillende etnische achtergronden kan verkleinen. Iedereen in het groepje kent immers een gelijke status en werkt samen aan een gemeenschappelijk doel. ^[[Jigsaw groups and the desegregated classroom](https://journals.sagepub.com/doi/abs/10.1177/014616727900500405?journalCode=pspc)]

## Oorspronkelijke Jigsaw
- Verdeel het materiaal.
	- Bijvoorbeeld: Een biografie opdelen in vijf delen over jeugd, eerste verwezenlijkingen, grote tegenslagen, verdere levensloop & impact op de geschiedenis.
- Verdeel de klas in groepjes. Elk groepje dient even groot te zijn als je opdeling van het materiaal.
	- De leerkracht verdeeld de klas van 25 leerlingen in vijf gelijke groepjes.
- Elke leerling per groepje verwerkt één deel van het materiaal.
- Leden van de verschillende teams die hetzelfde deel van het materiaal verwerkt hebben gaan nu in een nieuwe groep zitten, een *expertgroepje*.
	- Bijvoorbeeld: Alle leerlingen die "grote tegenslagen" hebben gelezen uit de biografie gaan samen zitten in een expertgroepje.
- De expertgroepjes bespreken hun deel. Ze toetsen bij elkaar af of ze het materiaal voldoende begrepen hebben om de essentie te kunnen uitleggen aan hun groepsgenootjes.
- De leerlingen keren terug naar hun oorspronkelijke groepjes. Iedereen is nu "expert" geworden in een bepaald deel van de stof en legt dit uit aan diens medeleerlingen.^[[Coöperative learning in middle and secondary schools](https://www.jstor.org/stable/30189163)]

## Jigsaw II
Deze variant voegt een competitief element toe tussen de groepjes.

Hierbij wordt het materiaal niet opgedeeld, maar behandelt elk groepje hetzelfde materiaal. Elke leerling in het groepje heeft echter een bepaalde onderwerp waarin deze expert moet worden.
- Bijvoorbeeld: De leerlingen lezen een hoofdstuk van een boek over klimaatopwarming. De onderwerpen die verdeeld worden aan de leerlingen zijn "Oorsprong", "Manieren om klimaatopwarming tegen te gaan", "Wijzigingen in levenstijl" en "Klimaatontkenning".
Opnieuw bespreken de leerlingen hun onderwerp in aparte expertgroepjes met alle leerlingen die hetzelfde onderwerp hadden. Vervolgens keren ze terug naar hun groepjes om hun uit te leggen wat ze geleerd hebben over hun onderwerp.

Leerlingen nemen tenslotte een individuele quiz. Gebaseerd hierop ontvangt hun team een score.

Zie ook Team Game Tournaments. 

## Jigsaw light
2 à 6 jongeren, elk informeert zich kort over een onderwerp. Vervolgens leggen de leerlingen aan elkaar uit (in eigen woorden) wat ze geleerd hebben over het onderwerp.
### Voorbeelden
- [Edubox AI p.8](https://assets.mediawijs.be/2021-06/edubox_ai_versie_2021.pdf)